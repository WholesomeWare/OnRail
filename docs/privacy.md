# Sínen Vagyunk adatvédelmi irányelvek

## Adatkezelő

A Sínen Vagyunk alkalmazás fejlesztője, Csáktornyai Ádám (jockahun@gmail.com).

## Milyen adatokat gyűjt az alkalmazás és miért?

| Adat | Leírás | Funkció | Meddig tároljuk? |
| --- | --- | --- | --- |
| Google felhasználói azonosító | A Google fiók azonosítója, amelyet a felhasználó a Google fiókjába való bejelentkezéshez használ. | Chat | Fiók törléséig |
| Google fiók neve | Ez a név jelenik meg a chatben, és a felhasználó azonosítására szolgál. | Chat | Fiók törléséig |
| Google fiók e-mail címe | A felhasználó e-mail címe, amely a Google fiókjához tartozik. | Chat | Fiók törléséig |
| Üzenetek | Felhasználó által küldött üzenetek, jelentések. | Chat és vonatok helyének pontosítása | 7 napig vagy üzenet törléséig |
| Helyadatok | A felhasználó által megadott helyadatok, amelyeket az üzenetekhez csatol vagy külön küld. | Vonatok helyének pontosítása | 7 napig vagy ping törléséig |

## További információk a helyadatokról

A felhasználó engedélye és konkrét szándéka nélkül NEM rögzítünk helyadatokat. A helyadatok csak akkor kerülnek rögzítésre, ha a felhasználó:

- engedélyezte a helymegosztást az alkalmazás számára
- bekapcsolta az alkalmazásban a "Helyadatok küldése" funkciót
- küldött egy üzenetet, jelentést vagy pinget, amelyhez lehet csatolni a helyadatokat

Az alkalmazásban megjelenhet a felhasználó aktuális helyzete, de ez nem jelenti azt, hogy a helyadatok rögzítésre kerülnek. A térképen megjelenő felhasználói helyzet csak a felhasználó számára fontos vonatok keresését segíti elő.

## Adatok megosztása

Az alkalmazás nem osztja meg a felhasználók adatait harmadik féllel. Az adatok kizárólag az alkalmazáson belül elérhetőek a közösség számára.

## A felhasználó jogai

Az Általános Adatvédelmi Rendelet (GDPR) értelmében a felhasználóknak joga van:

- **Hozzáféréshez való jog:** Hozzáférést kérhet az általunk kezelt személyes adataihoz.
- **Helyesbítéshez való jog:** Kérheti pontatlan vagy hiányos adatainak helyesbítését.
- **Törléshez való jog ("elfeledtetéshez való jog"):** Kérheti személyes adatainak törlését, amennyiben azok már nem szükségesek ahhoz a célhoz, amelyre gyűjtötték őket, vagy ha visszavonja hozzájárulását.
- **Adatkezelés korlátozásához való jog:** Bizonyos esetekben kérheti adatainak korlátozott kezelését.
- **Adathordozhatósághoz való jog:** Kérheti, hogy az Önre vonatkozó, általunk kezelt adatokat tagolt, széles körben használt, géppel olvasható formában megkapja, vagy azokat közvetlenül egy másik adatkezelőnek továbbítsuk.
- **Tiltakozáshoz való jog:** Tiltakozhat személyes adatainak kezelése ellen.

Ezen jogok gyakorlásához, kérjük, vegye fel a fejlesztővel a kapcsolatot a fent megadott e-mail címen.

## Felhasználói fiók törlése

A felhasználó bármikor kérheti fiókja törlését. A fiók törlésekor az összes, a fiókhoz kapcsolódó adat (beleértve a chat üzeneteket és helyadatokat) véglegesen és visszaállíthatatlanul törlésre kerül. A fiók törlését a fejlesztő e-mail címén keresztül lehet kezdeményezni.

Adatok, amelyek azonnal törlésre kerülnek a fiók törlésekor:

- Google felhasználói azonosító
- Google fiók neve
- Google fiók e-mail címe

Adatok, amelyek 7 napon belül törlésre kerülnek a fiók törlése után:

- Üzenetek (beleértve a chat üzeneteket és jelentéseket)
- Helyadatok

Ha a felhasználó a fiók törlése után 7 napon belül újra regisztrál, az új fiók nem fogja tartalmazni a korábbi fiók adatait, még az üzeneteket és helyadatokat sem.

## Adatvédelmi irányelvek módosítása

Az adatvédelmi irányelvek időről időre módosulhatnak. A változások ezen az oldalon kerülnek közzétételre.
